# –ö–æ—Ä–æ—Ç–∫–∞ —ñ–Ω—Å—Ç—Ä—É–∫—Ü—ñ—è —è–∫ —Å—Ç–≤–æ—Ä–∏—Ç–∏ –Ω–æ–≤–∏–π React –∑–∞—Å—Ç–æ—Å—É–Ω–æ–∫ –∑–∞ –¥–æ–ø–æ–º–æ–≥–æ—é ReScript —Ç–∞ Vite

**–ü–æ–ø–µ—Ä–µ–¥–∂–µ–Ω–Ω—è**: —Ü—è —Å—Ç–∞—Ç—Ç—è –Ω–µ –ø—Ä–æ –ø–µ—Ä–µ–≤–∞–≥–∏ —Ç–∞ –Ω–µ–¥–æ–ª—ñ–∫–∏ ReScript, —Ü–µ –ø—Ä–æ—Å—Ç–æ —ñ–Ω—Å—Ç—Ä—É–∫—Ü—ñ—è —è–∫ –ø—ñ–¥–Ω—è—Ç–∏ React –ø—Ä–æ–µ–∫—Ç –∑ ReScript –∑–∞ –¥–æ–ø–æ–º–æ–≥–æ—é Vite. –Ø–∫—â–æ –≤–∏ –Ω–µ —Ö–æ—á–µ—Ç–µ —á–∏—Ç–∞—Ç–∏ - –ø—Ä–æ—Å—Ç–æ —Å–∫–ª–æ–Ω—É–π—Ç–µ [—Ü–µ–π —Ä–µ–ø–æ–∑–∏—Ç–æ—Ä—ñ–π](https://github.com/Drag13/rescript-react-vite-example), –≤—Å—Ç–∞–Ω–æ–≤—ñ—Ç—å –∑–∞–ª–µ–∂–Ω–æ—Å—Ç—ñ —Ç–∞ –µ–∫—Å–ø–µ—Ä–µ–º–µ–Ω—Ç—É–π—Ç–µ.

## –ü–µ—Ä–µ–¥—É–º–æ–≤–∏

–ü–µ—Ä—à –Ω—ñ–∂ –ø—Ä–∏—Å—Ç—É–ø–∏—Ç–∏ –¥–æ –Ω–∞–ª–∞—à—Ç—É–≤–∞–Ω–Ω—è, –ø–µ—Ä–µ–∫–æ–Ω–∞–π—Ç–µ—Å—è, —â–æ –Ω–∞ –≤–∞—à—ñ–π —Å–∏—Å—Ç–µ–º—ñ –≤—Å—Ç–∞–Ω–æ–≤–ª–µ–Ω—ñ Node.js —Ç–∞ npm. –í–∞–º —Ç–∞–∫–æ–∂ –∑–Ω–∞–¥–æ–±–∏—Ç—å—Å—è —Ä–µ–¥–∞–∫—Ç–æ—Ä –∫–æ–¥—É, —ñ –¥–ª—è —Ü—å–æ–≥–æ –ø—Ä–∏–∫–ª–∞–¥—É —è –±—É–¥—É –≤–∏–∫–æ—Ä–∏—Å—Ç–æ–≤—É–≤–∞—Ç–∏ Visual Studio Code.

## –ö—Ä–æ–∫ 1: –Ü–Ω—ñ—Ü—ñ–∞–ª—ñ–∑–∞—Ü—ñ—è –ø—Ä–æ–µ–∫—Ç—É Vite
–î–ª—è –ø–æ—á–∞—Ç–∫—É –≤—ñ–¥–∫—Ä–∏–π—Ç–µ –≤–∞—à —Ç–µ—Ä–º—ñ–Ω–∞–ª —Ç–∞ –≤–∏–∫–æ–Ω–∞–π—Ç–µ –Ω–∞—Å—Ç—É–ø–Ω—É –∫–æ–º–∞–Ω–¥—É:

```bash
npm init vite retest
```

–¶—è –∫–æ–º–∞–Ω–¥–∞ —ñ–Ω—ñ—Ü—ñ–∞–ª—ñ–∑—É—î –ø—Ä–æ–µ–∫—Ç Vite –∑ –Ω–∞–∑–≤–æ—é "retest", —è–∫–∏–π –Ω–∞–¥–∞—î –æ—Å–Ω–æ–≤–Ω—É —Å—Ç—Ä—É–∫—Ç—É—Ä—É –¥–ª—è –≤–∞—à–æ–≥–æ –ø—Ä–æ–µ–∫—Ç—É.

–Ø–∫—â–æ –≤–∏ –º–∞—î—Ç–µ git, –æ–Ω–æ–≤—ñ—Ç—å .gitignore –Ω–∞—Å—Ç—É–ø–Ω–∏–º–∏ –¥–≤–æ–º–∞ —Ä—è–¥–∫–∞–º–∏: 

```
*.bs.js
lib
```

## –ö—Ä–æ–∫ 2: –ü—ñ–¥–≥–æ—Ç–æ–≤–∫–∞
–ü—ñ—Å–ª—è —ñ–Ω—ñ—Ü—ñ–∞–ª—ñ–∑–∞—Ü—ñ—ó –ø—Ä–æ–µ–∫—Ç—É –≤–∏ –º–æ–∂–µ—Ç–µ –∑–Ω–∞–π—Ç–∏ –¥–µ—è–∫—ñ –Ω–µ–ø–æ—Ç—Ä—ñ–±–Ω—ñ —Ñ–∞–π–ª–∏ —Ç–∞ –ø–∞–ø–∫–∏. –©–æ–± –æ—á–∏—Å—Ç–∏—Ç–∏ —Å–≤—ñ–π –ø—Ä–æ–µ–∫—Ç, –≤–∏–∫–æ–Ω–∞–π—Ç–µ —Ç–∞–∫—ñ –¥—ñ—ó:

* –ü–µ—Ä–µ–π–¥—ñ—Ç—å –≤ –ø–∞–ø–∫—É "retest": `cd retest``
* –°—Ç–≤–æ—Ä—ñ—Ç—å –Ω–æ–≤—É –ø–∞–ø–∫—É "src": `mkdir src``
* –í–∏–¥–∞–ª—ñ—Ç—å –Ω–∞—Å—Ç—É–ø–Ω—ñ —Ñ–∞–π–ª–∏ —Ç–∞ –ø–∞–ø–∫–∏:
* * counter.js
* * main.js
* * public
* * javascript.svg

–¢–∞–∫–æ–∂ –ø–µ—Ä–µ–º—ñ—Å—Ç—ñ—Ç—å —Ñ–∞–π–ª style.css –¥–æ –ø–∞–ø–∫–∏ `src` —ñ —Ç–µ–ø–µ—Ä –≤–∞—à–∞ —Å—Ç—Ä—É–∫—Ç—É—Ä–∞ –ø—Ä–æ–µ–∫—Ç—É –±—É–¥–µ –Ω–∞–±–∞–≥–∞—Ç–æ –∑—Ä—É—á–Ω—ñ—à–æ—é –≤ —Ä–æ–±–æ—Ç—ñ.

## –ö—Ä–æ–∫ 3: –í—Å—Ç–∞–Ω–æ–≤–ª–µ–Ω–Ω—è –∑–∞–ª–µ–∂–Ω–æ—Å—Ç–µ–π
–î–∞–ª—ñ –≤—Å—Ç–∞–Ω–æ–≤—ñ—Ç—å –Ω–µ–æ–±—Ö—ñ–¥–Ω—ñ –∑–∞–ª–µ–∂–Ω–æ—Å—Ç—ñ –¥–ª—è React, ReScript. –í–∏–∫–æ–Ω–∞–π—Ç–µ —Ç–∞–∫—ñ –∫–æ–º–∞–Ω–¥–∏:

```bash
npm install @rescript/react rescript -D
npm install react react-dom
```

–¢–∞–∫–æ–∂ —Ä–∞–¥–∂—É –≤—Å—Ç–∞–Ω–æ–≤–∏—Ç–∏ –æ—Ñ—ñ—Ü—ñ–π–Ω–µ —Ä–æ–∑—à–∏—Ä–µ–Ω–Ω—è [ReScript –¥–ª—è VSCode](https://marketplace.visualstudio.com/items?itemName=chenglou92.rescript-vscode) –¥–ª—è –ø–æ–ª–µ–≥—à–µ–Ω–Ω—è —Ä–æ–∑—Ä–æ–±–∫–∏

## –ö—Ä–æ–∫ 4: –û–Ω–æ–≤–ª–µ–Ω–Ω—è package.json
–í—ñ–¥–∫—Ä–∏–π—Ç–µ —Ñ–∞–π–ª `package.json` —Ç–∞ –¥–æ–¥–∞–π—Ç –Ω–∞—Å—Ç—É–ø–Ω—ñ –∫–æ–º–∞–Ω–¥–∏ –≤ —Ä–æ–∑–¥—ñ–ª "scripts":

```json
"scripts": {
  "build:res": "rescript",
  "dev:res": "rescript build -w",
  "dev": "vite"
}
```

–¶—ñ –∫–æ–º–∞–Ω–¥–∏ –∑–Ω–∞–¥–æ–±–ª—è—Ç—å—Å—è –≤–∞–º –¥–ª—è —Ç–æ–≥–æ —â–æ–± –∑–∞–ø—É—Å—Ç–∏—Ç–∏ –≤–∞—à –∑–∞—Å—Ç–æ—Å—É–Ω–æ–∫.

## –ö—Ä–æ–∫ 5: –ù–∞–ª–∞—à—Ç—É–≤–∞–Ω–Ω—è ReScript

–î–ª—è –Ω–∞–ª–∞—à—Ç—É–≤–∞–Ω–Ω—è ReScript —Å—Ç–≤–æ—Ä—ñ—Ç—å —Ñ–∞–π–ª bsconfig.json –≤ –∫–æ—Ä–µ–Ω—ñ –ø—Ä–æ–µ–∫—Ç—É —Ç–∞ –∑–∞–ø–æ–≤–Ω—ñ—Ç—å –π–æ–≥–æ –Ω–∞—Å—Ç—É–ø–Ω–∏–º –≤–º—ñ—Å—Ç–æ–º:


```json
{
  "name": "drag13proj",
  "sources": [
    {
      "dir": "src",
      "subdirs": true
    }
  ],
  "package-specs": [
    {
      "module": "es6",
      "in-source": true
    }
  ],
  "suffix": ".bs.js",
  "jsx": { "version": 4, "mode": "automatic" },
  "bs-dependencies": ["@rescript/react"]
}
```

–ù–µ –∑–∞–±—É–¥—å—Ç–µ –∑–∞–º—ñ–Ω–∏—Ç–∏ `drag13proj` –Ω–∞ –±–∞–∂–∞–Ω–µ —ñ–º'—è –ø—Ä–æ–µ–∫—Ç—É. –ê–±–æ –Ω–µ –º—ñ–Ω—è–π—Ç–µ, —è–∫—â–æ –≤–æ–Ω–æ –≤–∞–º –ø–∞—Å—É—î üòÑ

## –ö—Ä–æ–∫ 6: –°—Ç–≤–æ—Ä–µ–Ω–Ω—è —Ñ–∞–π–ª—É index.res

–£ –ø–∞–ø—Ü—ñ `src` —Å—Ç–≤–æ—Ä—ñ—Ç—å –Ω–æ–≤–∏–π —Ñ–∞–π–ª –∑ —ñ–º'—è–º index.res (res —Ü–µ —Ä–æ–∑—à–∏—Ä–µ–Ω–Ω—è —Ñ–∞–π–ª—ñ–≤ ReScript) —Ç–∞ –¥–æ–¥–∞–π—Ç–µ –Ω–∞—Å—Ç—É–ø–Ω–∏–π –∫–æ–¥ ReScript:

```reason
switch (ReactDOM.querySelector("#app")) {
| Some(rootElement) => {
    let root = ReactDOM.Client.createRoot(rootElement)
    ReactDOM.Client.Root.render(root, <h1> {React.string("Hello world")} </h1>)
  }
| None => Js.Console.log("No root element found")
}
```
–¶–µ–π –∫–æ–¥ –∑–∞–ø—É—Å–∫–∞—î –Ω–∞—à React –∑–∞—Å—Ç–æ—Å—É–Ω–æ–∫. –Ø–∫—â–æ –µ–ª–µ–º–µ–Ω—Ç –∑ id `app` –Ω–µ –±—É–¥–µ –∑–Ω–∞–π–¥–µ–Ω–æ, –≤–∏ –ø–æ–±–∞—á–∏—Ç–µ –ø–æ–º–∏–ª–∫—É –≤ –∫–æ–Ω—Å–æ–ª—ñ. –¶–µ –Ω–∞—à–∞ –ø–µ—Ä—à–∞ –∑—É—Å—Ç—Ä—ñ—á –∑ ReScript —ñ –∫–æ–¥ –º–æ–∂–µ –≤–∏–¥–∞—Ç–∏—Å—è —Ç—Ä–æ—Ö–∏ –Ω–µ –∑—Ä–æ–∑—É–º—ñ–ª–∏–º, –∞–ª–µ –Ω–∞—Å–ø—Ä–∞–≤–¥—ñ –≤—Å–µ –ø—Ä—Å—Ç–æ:

–Ø –ø—Ä–æ–±—É—é –∑–Ω–∞–π—Ç–∏ –µ–ª–µ–º–µ–Ω—Ç –∑ id #app —ñ —è–∫—â–æ –≤—ñ–Ω —î –≤–∏–∫–æ–Ω—É—î—Ç—å—Å—è –≥—ñ–ª–∫–∞ —ñ–Ω—ñ—Ü—ñ–∞–ª—ñ–∑–∞—Ü—ñ—ó. –Ø–∫—â–æ –Ω–µ–º–∞—î - –º–∏ –ø–æ–±–∞—á–∏–º–æ –ø–æ–º–∏–ª–∫—É —É –∫–æ–Ω—Å–æ–ª—ñ. –¶—è –∫–æ–Ω—Å—Ç—Ä—É–∫—Ü—ñ—è –Ω–∞–∑–∏–≤–∞—î—Ç—å—Å—è [Pattern Matching](https://rescript-lang.org/docs/manual/latest/pattern-matching-destructuring) —ñ —Ü–µ —â–æ—Å—å –Ω–∞–∫—à—Ç–∞–ª switch-case –∞–ª–µ –Ω–∞ —Å—Ç–µ—Ä–æ—ó–¥–∞—Ö - –¥—É–∂–µ –ø–æ—Ç—É–∂–Ω–∞ —Ä—ñ—á –Ω–∞—Å–ø—Ä–∞–≤–¥—ñ.

## –ö—Ä–æ–∫ 7: –ü—ñ–¥–∫–ª—é—á–µ–Ω–Ω—è ReScript –¥–æ index.html

–£ —Ñ–∞–π–ª—ñ `index.html`, —è–∫–∏–π –∑–Ω–∞—Ö–æ–¥–∏—Ç—å—Å—è –≤ –∫–æ—Ä–µ–Ω—ñ –ø—Ä–æ–µ–∫—Ç—É, –∑–º—ñ–Ω—ñ—Ç—å –∞—Ç—Ä–∏–±—É—Ç src —Ç–µ–≥—É `<script>` –∑ `/main.js` –Ω–∞ `./src/index.bs.js`.

–¶—è –∑–º—ñ–Ω–∞ –∑–∞–±–µ–∑–ø–µ—á—É—î –ø—Ä–∞–≤–∏–ª—å–Ω–µ –≤–∫–ª—é—á–µ–Ω–Ω—è –≤–∞—à–æ–≥–æ –∫–æ–¥—É ReScript —É –≤–∞—à –ø—Ä–æ–µ–∫—Ç.

## –ö—Ä–æ–∫ 8: –ó–∞–ø—É—Å–∫ ReScript —Ç–∞ Vite

–î–ª—è –∑–∞–ø—É—Å–∫—É —Å–µ—Ä–µ–¥–æ–≤–∏—â–∞ —Ä–æ–∑—Ä–æ–±–∫–∏ –≤—ñ–¥–∫—Ä–∏–π—Ç–µ –¥–≤–∞ –æ–∫—Ä–µ–º—ñ —Ç–µ—Ä–º—ñ–Ω–∞–ª–∏ (–º–æ–∂–Ω–∞ –±—É–ª–æ –± –ø–æ—Å—Ç–∞–≤–∏—Ç–∏ `concurrently`, –∞–ª–µ –¥–ª—è —Ç–µ—Å—Ç–≤–æ–≥–æ –ø—Ä–æ–µ–∫—Ç—É, –ø–µ–≤–Ω–æ, –Ω–µ –≤–∞—Ä—Ç–æ) —Ç–∞ –≤–∏–∫–æ–Ω–∞–π—Ç–µ –Ω–∞—Å—Ç—É–ø–Ω—ñ –∫–æ–º–∞–Ω–¥–∏:

```bash
npm run dev:res
npm run dev
```

–¶–µ –∑–∞–ø—É—Å–∫–∞—î –∫–æ–º–ø—ñ–ª—è—Ç–æ—Ä ReScript –≤ —Ä–µ–∂–∏–º—ñ —Å–ø–æ—Å—Ç–µ—Ä–µ–∂–µ–Ω–Ω—è —ñ —Å–µ—Ä–≤–µ—Ä —Ä–æ–∑—Ä–æ–±–∫–∏ Vite –ø–∞—Ä–∞–ª–µ–ª—å–Ω–æ. –¢–µ–ø–µ—Ä –≤–∏ –º–æ–∂–µ—Ç–µ –≤—ñ–¥–∫—Ä–∏—Ç–∏ –≤–∞—à –ø—Ä–æ–µ–∫—Ç –∑–∞ –∞–¥—Ä–µ—Å–æ—é `http://127.0.0.1:5173/.`

## –ö—Ä–æ–∫ 9: –î–æ–¥–∞–≤–∞–Ω–Ω—è –≥–ª–æ–±–∞–ª—å–Ω–∏—Ö —Å—Ç–∏–ª—ñ–≤
–í–∏ –º–æ–∂–µ—Ç–µ —ñ–º–ø–æ—Ä—Ç—É–≤–∞—Ç–∏ –≥–ª–æ–±–∞–ª—å–Ω—ñ —Å—Ç–∏–ª—ñ –≤ —Å–≤—ñ–π –∫–æ–¥ ReScript, –¥–æ–¥–∞–≤—à–∏ –Ω–∞—Å—Ç—É–ø–Ω–∏–π —Ä—è–¥–æ–∫ –≤ –ø–æ—á–∞—Ç–æ–∫ –≤–∞—à–æ–≥–æ —Ñ–∞–π–ª—É index.res:

```reason
%%raw("import './style.css'")
```

–¶–µ –¥–æ–∑–≤–æ–ª–∏—Ç—å –≤–∞–º –≤–∫–ª—é—á–∏—Ç–∏ –≥–ª–æ–±–∞–ª—å–Ω—ñ —Å—Ç–∏–ª—ñ CSS —É –≤–∞—à –ø—Ä–æ–µ–∫—Ç, —Ç–∞–∫—ñ —è–∫ `reset.css` –∞–±–æ —ñ–Ω—à—ñ –≥–ª–æ–±–∞–ª—å–Ω—ñ —Å—Ç–∏–ª—ñ (–Ω–∞–ø—Ä–∏–∫–ª–∞–¥ bootstrap üëø).

## –ö—Ä–æ–∫ 10: –î–æ–¥–∞–≤–∞–Ω–Ω—è –Ω–æ–≤–æ–≥–æ –∫–æ–º–ø–æ–Ω–µ–Ω—Ç–∞ React

–©–æ–± –¥–æ–¥–∞—Ç–∏ –Ω–æ–≤–∏–π –∫–æ–º–ø–æ–Ω–µ–Ω—Ç React, —Å—Ç–≤–æ—Ä—ñ—Ç—å –Ω–æ–≤–∏–π —Ñ–∞–π–ª –≤ –ø–∞–ø—Ü—ñ `src` –∑ —ñ–º–µ–Ω–µ–º `App.res`. –í —Ü—å–æ–º—É —Ñ–∞–π–ª—ñ –¥–æ–¥–∞–π—Ç–µ –Ω–∞—Å—Ç—É–ø–Ω–∏–π –∫–æ–¥:

```reason
@react.component
let make = (~title) => <h1> {React.string(title)} </h1>
```
–¶–µ —Å—Ç–≤–æ—Ä–∏—Ç—å –Ω–∞–º –Ω–æ–≤–∏–π –∫–æ–º–ø–æ–Ω–µ–Ω—Ç, —è–∫–∏–π –ø—Ä–∏–π–º–∞—î `title` –≤ —è–∫–æ—Å—Ç—ñ –ø—Ä–æ–ø—Å. –î–æ—Ä–µ—á—ñ, –≤–∏ –∑–≤–µ—Ä–Ω—É–ª–∏ —É–≤–∞–≥—É –Ω–∞ –≤—ñ–¥—Å—É—Ç–Ω—ñ—Å—Ç—å —Ç–∏–ø—É –≤ title? –¶–µ —â–µ –æ–¥–Ω–∞ —Å–∏–ª—å–Ω–∞ —Å—Ç–æ—Ä–æ–Ω–∞ ReScript - –∞–≤—Ç–æ–º–∞—Ç–∏—á–Ω–µ –≤–∏–≤–µ–¥–µ–Ω–Ω—è —Ç–∏–ø—ñ–≤, –≤ –∑–∞–ª–µ–∂–Ω–æ—Å—Ç—ñ –≤—ñ–¥ –≤–∏–∫–æ—Ä–∏—Å—Ç–∞–Ω–Ω—è. –Ü —Ä–æ–±–∏—Ç—å –≤—ñ–Ω —Ü–µ –∫—Ä–∞—â–µ –Ω—ñ–∂ TypeScript

–©–µ –æ–¥–∏–Ω –≤–∞–∂–ª–∏–≤–∏–π –º–æ–º–µ–Ω—Ç —Ü–µ –¥–æ—Ç—Ä–∏–º—É–≤–∞—Ç–∏—Å—è –∫–æ–Ω–≤–µ–Ω—Ü—ñ—ó - —ñ–º'—è –∑–º—ñ–Ω–Ω–æ—ó –¥–ª—è –∫–æ–º–ø–æ–Ω–µ–Ω—Ç—É –æ–±–æ–≤'—è–∑–∫–æ–≤–æ –ø–æ–≤–∏–Ω–Ω–æ –±—É—Ç–∏ `make`.

## –û–Ω–æ–≤–ª–µ–Ω–Ω—è index.res –∑ –Ω–æ–≤–∏–º –∫–æ–º–ø–æ–Ω–µ–Ω—Ç–æ–º
–£ —Ñ–∞–π–ª—ñ index.res –æ–Ω–æ–≤—ñ—Ç—å –∫–æ–¥, —â–æ–± –≤–∫–ª—é—á–∏—Ç–∏ –Ω–æ–≤–∏–π –∫–æ–º–ø–æ–Ω–µ–Ω—Ç "App":

```reason
ReactDOM.Client.Root.render(root, <App title="Hello world!" />);
```

–¢–∞–∫–∏–º –∂–µ —Å–ø–æ—Å–æ–±–æ–º –≤–∏ –º–æ–∂–µ—Ç–µ –¥–æ–¥–∞–≤–∞—Ç–∏ —ñ–Ω—à—ñ –∫–æ–º–ø–æ–Ω–µ–Ω—Ç–∏ –¥–ª—è –ø–æ–±—É–¥–æ–≤–∏ –≤–∞—à–æ–≥–æ –∑–∞—Å—Ç–æ—Å—É–Ω–∫—É. –ü—Ä–æ—Å—Ç–æ –Ω–µ –∑–∞–±—É–¥—å—Ç–µ –Ω–∞–∑–∏–≤–∞—Ç–∏ –∑–º—ñ–Ω–Ω—É `make` .

## –ö—Ä–æ–∫ 12: –í–∏–∫–æ—Ä–∏—Å—Ç–∞–Ω–Ω—è –º–æ–¥—É–ª—ñ–≤ CSS –¥–ª—è —Å—Ç–∏–ª—ñ–∑–∞—Ü—ñ—ó –∫–æ–º–ø–æ–Ω–µ–Ω—Ç–∞

–î–ª—è –∑–∞—Å—Ç–æ—Å—É–≤–∞–Ω–Ω—è —Å—Ç–∏–ª—ñ–≤ –¥–æ –≤–∞—à–æ–≥–æ –∫–æ–º–ø–æ–Ω–µ–Ω—Ç–∞ `App` –∑–∞ –¥–æ–ø–æ–º–æ–≥–æ—é –º–æ–¥—É–ª—ñ–≤ CSS, –¥–æ—Ç—Ä–∏–º—É–π—Ç–µ—Å—å —Ü–∏—Ö –∫—Ä–æ–∫—ñ–≤:

* –°—Ç–≤–æ—Ä—ñ—Ç—å –Ω–æ–≤–∏–π —Ñ–∞–π–ª –≤ –ø–∞–ø—Ü—ñ `src` –∑ —ñ–º–µ–Ω–µ–º `app.module.css`.
* –î–æ–¥–∞–π—Ç–µ –Ω–∞—Å—Ç—É–ø–Ω–∏–π –∫–æ–¥ CSS —É app.module.css:

```css
.header {
  color: #4AF626;
}
```

–£ –≤–∞—à–æ–º—É –∫–æ–º–ø–æ–Ω–µ–Ω—Ç—ñ `App.res` —ñ–º–ø–æ—Ä—Ç—É–π—Ç–µ —Å—Ç–∏–ª—ñ –∑–∞ –¥–æ–ø–æ–º–æ–≥–æ—é –Ω–∞—Å—Ç—É–ø–Ω–æ–≥–æ –∫–æ–¥—É:

```reason
@module external styles: {..} = "./app.module.css";
```

–ó–∞—Å—Ç–æ—Å—É–π—Ç–µ –∫–ª–∞—Å "header" –¥–æ –µ–ª–µ–º–µ–Ω—Ç—É `<h1>` —É –≤–∞—à–æ–º—É –∫–æ–º–ø–æ–Ω–µ–Ω—Ç—ñ "App" –∑–∞ –¥–æ–ø–æ–º–æ–≥–æ—é –∫–≤–∞–¥—Ä–∞—Ç–Ω–∏—Ö –¥—É–∂–æ–∫:

```jsx
<h1 className={styles["header"]}> {React.string(title)} </h1>
```

–¢–µ–ø–µ—Ä –°SS –º–æ–¥—É–ª—ñ –≥–æ—Ç–æ–≤—ñ –ø—Ä–∞—Ü—é–≤–∞—Ç–∏.

## –ü—ñ–¥—Å—É–º–∫–∏

–í—ñ—Ç–∞—é, —Ç–µ–ø–µ—Ä —É –≤–∞—Å —î —Å—Ç–∞—Ä—Ç–æ–≤–∏–π –ø—Ä–æ–µ–∫—Ç –Ω–∞ React —Ç–∞ ReScript. –ó–≤–∏—á–∞–π–Ω–æ —Ç—É—Ç —â–µ –Ω—ñ—á–æ–≥–æ –Ω–µ –º–∞—î, –∞–ª–µ –ø–µ—Ä—à–∏–π –∫—Ä–æ–∫ —É–∂–µ –∑—Ä–æ–±–ª–µ–Ω–æ - –¥–∞–ª—ñ —Å–ø—Ä–∞–≤–∞ —É–∂–µ –∑–∞ –≤–∞–º–∏. –†–µ–ø–æ–∑–∏—Ç–æ—Ä—ñ–π –¥–æ —Ü—ñ—î—ó —Å—Ç–∞—Ç—Ç—ñ –ª–µ–∂–∏—Ç—å [—Ç—É—Ç–æ—á–∫–∏](https://github.com/Drag13/rescript-react-vite-example)

[–ê–Ω–≥–ª—ñ–π—Å—å–∫–∞ –≤–µ—Ä—Å—ñ—è](../rescript-react-vite-guide/index.pug)